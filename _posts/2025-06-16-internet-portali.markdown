---
layout: post
title: '[RS] Интернет од 300 кила'
date: '2025-06-15 00:47:12 +0000'
categories: 'blog, it'
---

Модерни интернет представља једну канцерогену творевину из више разлога, а један од њих је и то што се дозвољава свакојаким туљанима да креирају сајтове без размишљања о томе колико је нешто оптимизовано, колико је читљиво и да ли је заиста бољи редизајн који се ради сваких пар година у односу на оно што је било. (дизајнери стварају и решавају сопствене проблеме)

Примера ради, када се упали било који [blic.rs][blicrs] чланак, може се видети да без укљученог adblock-a свака страница има величину од око 9MB компресованих података (око 35 без компресије). 9MB! У то рецимо стане 2 читаве Библије у текстуалном формату, стане 10 PDF-oва "Заратустре", стану 4 DOOM-a, 281 Тетрис (оригинални, за "Game Boy"), и све то ради чега? Волео бих да је то све ради посраних реклама и различитих JS скрипти за праћење корисника и чување њихових података, но најстрашније од свега је то што чак и кад се користи adblock (ublock origin као најбољи) и претраживач који има додатно уграђену заштиту против реклама и праћења (нпр. Brave), чланак се спусти само на 5MB. Значи текст и слике које га прате, носе 5MB. 2016. је тај исти портал био испод 3MB по чланку. А ако се иде и раније, не мора се уопште ни говорити. И шта се променило? Ништа. Овај портал, као и већина других који су актуелни преко 20 година, данас не нуди НИШТА ново ни боље у односу на оно што је било сасвим функционално и читљиво 2005. године. Штавише, ја бих рекао да је данас ситуација много гора. Сајт је апсолутно мање читљив него пре 15 година, константно се шаљу захтеви који прате шта корисник ради (са адблоком се пошаље 300 захтева, без њега се пошаље 800 и сваки секунд још по 2-3 до краја времена), пун је реклама које не користе празан простор већ их портал гура у текст.

---
{: data-content="Чланак на порталу Блиц"}
![blic1](https://raw.githubusercontent.com/burstw0w/blog/refs/heads/main/_assets/images/1.avif)

---
Постоје наравно и портали који су дизајном остали у том периоду, као што је [nspm.rs][nspmrs] који је упркос томе такође скочио са 1MB на 5MB, с тим да је већина тога заправо у чињеници да не компресују слике. То је такође проблем, али свакако један који може да се припише томе да неко просто не очекује да фотографија коју линкује буде 1MB. Упркос томе што им је главна страница 5MB, чланак буде око 1MB (уз ublock origin) а без њега 1.2MB. То су и даље страшне бројке за нешто текста и пар слика, али у данашње време и даље километрима испред других портала. 

Има и модернијих портала, као што је [n1info.rs][n1], који је 6MB по чланку без adblock-a, док са њим буде на око 2MB. Ова 4MB разлике су заправо и корисна у односу на оно што се дешава кад се блокирају рекламе на Блицу, где су генијални девелопери одлучили да се прво учитава сиви правоугаоник преко којег иде реклама, па се блокирањем рекламе не добија на простору који може да попуни текст, већ се добијају само празни делови странице на местима где је некада требала бити реклама. Људима који тако пишу код, чак и за безначајну ствар као што је један интернет портал, требало би свако јутро чекићем ломити прсте на рукама. Они су највећи шљам који постоји, јер су се максимално потрудили да спрече кориснике да конзумирају садржај на начин који приличи нормалној и психички стабилној особи. Насупрот томе, они гурају начин који може да прија само мазохистичким епилептичарима, који воле да се тресу сваки пут кад им се на екрану у секунди промени 16 реклама. То рецимо не ради N1, они учитавају рекламе које такође сметају током читања, али уколико је корисник информатички писмен и зна да блокира то, може да добије врло читљив портал, који је свакако и са тих 2MB ПРЕВЕЛИК.

Најгори случај превеликих сајтова сам заправо видео код једне познанице која је радила сајт за клијента, који је практично нека React апликација где се врти тродимензионални објекат на који се лепи дизајн који корисник црта. Ако се добро сећам, страница је била око 500MB. Да га случајно отворим док сам у ромингу па да ме лекари изотварају бубреге да поваде да бих платио количину података бачену на будалаштину која ми се вероватно не би свидела и коју бих склонио са телефона за секунд.

И да, мрзим динамичко учитавање, онај ко стави то на свој сајт треба да умре. Ако ја хоћу да кликнем на нешто, а ти ми динамички учиташ нешто испред мог клика и тиме помериш сав садржај ка доле, а ја кликнем погрешно, онда ми дође да ти око извадим. Толико

[blicrs]: https://blic.rs
[nspmrs]: http://nspm.rs
[n1]: https://n1info.rs
