---
layout: page
title: '[1776] Владика Сава се жали митрополиту московском Платону'
---

Превод:

>Чује се по цијелој Европи, ваша разборитост и брига о старим и православним црквама радује душу. Зато се дрзнем ваше пресвештенство питати за услугу, да донесе, помоћи обичноме народу славеносрпском: који се налази заточен под несносним јармом турским и писањима верних Грка ради наших, и не пишем само о себи вашему свештенству но и о свим архијерејима сиротим коју са сузама и уздасима моле, Свети правитељствујушчи синод, Бога ради за правду моле:
>
>Архијереј Самоковски
>Архијереј (Не знам која је ово епархија, могуће да су име мијењали)
>Архијереј Скопски
>Архијереј Новопазарски
>Архијереј Нишки
>Архијереј Ужички
>Архијереј Београдски
>Архијереј Босански
>Архијереј Херцеговачки
>
>Који су сви изгнани и лишени својих престола лутају пустим горама, а заточени на различитим мјестима, и ниједна епархија сада нема својега природнога архијереја Србина: Но су сви прогнани из својих престола лишени неправдом константинопољског патријарха и њиховог синода, а на њихово мјесто постављени су Грки што по свим правилима старих апостола и старих отаца никаквог права нема да се меша патријарх константинопољски, у српску нацију још од првог светитеља Саве просветитеља српскога како се могло измислити у султанском секретаријату. Тога ради сви потписани архијереји моле са сузама, свети правитељстујушчи синод, бога ради и једновјерја и јединства и сродства са нама, смилујте се на браћу своју изгнану и без њихове воље лишену својих престола неправдом патријарха константинопољског и њиховог синода што против свих православних цркви ради и при порти поткупљују. Уздигните престо патријаршије српске Архиепископа која је од Грка лишена неправедним судом константинопољског патријарха и њиховог синода. Сви потписани архијереји припадају трону светог Христа и са сузама и уздасима моле за милост. Снажна стражо Христове цркве, помози јадним и изгнаним и лишеним својих престола. Тебе Бога уздигнута на највиши престо и покоритеља варварских језика. И мирно царство оградио, и силу, мудрости и снагу даровао. И свуда постао знан. Православна и праведна велика Екатарина подари милосрђа својега на нас недостојне архијереје српске, тебе имамо као заступницу бога. Помози у порти, да се Грци не би више мешали у српску нацију: тим ћеш нас вјечно задужити. Ми ћемо на кољенима даноноћно бога молити о гарди императорке Екатерине Алексијевић и о благоверној великој књегињи Наталији, да милост божанска не би прекинула вашу владавину до смака свијета. Православни архијереју Платоне: Ако се бог уздигне у срцу њеног величанства, и ослободите од Грка престо српског архијереја Пећ: У вашој империји сте имали архимандрита покојног патријарха Василија Беркича, који је у прошлом рату избегао у Русију и његова дужност патријарха је готова. Он изабра архимандрита ?Годана? за престо српски да буде архиепископ, сви српски архијереји га примају с радошћу, јер зна турски језик и грчки он, а природно је да Србин зна и обреде и тражимо да њега пошаљете. Ако је нужна услуга, њено величанство и свети синод да потпишу на ?Божић? и уз представницима правитељствујушчег синода руског, и да се никакав архиепископ српски не може поставити без питања њеног величанства и рускога синода то постати Због тога премудри Платоне, помозите и ослободите ове јадне архијереје од Грка, а Русија ће временом наплатити крвљу српском, која је најбоља. (Слаће Србе за Русију, неће да се кољу Срби )

{: data-content="Писмо"}
![sava1](https://raw.githubusercontent.com/burstw0w/blog/refs/heads/main/_assets/images/sava1.avif)
![sava2](https://raw.githubusercontent.com/burstw0w/blog/refs/heads/main/_assets/images/sava2.avif)
![sava3](https://raw.githubusercontent.com/burstw0w/blog/refs/heads/main/_assets/images/sava3.avif)