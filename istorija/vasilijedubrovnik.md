---
layout: page
title: '[1763] Црногорски митрополити Сава и Василије Петровић траже новчану помоћ од Дубровника за народ и цркву'
---

Транскрипција:

>Пресвијетли и веома поштовани господине кнеже рагузински, веома поштоване републике Од времена старе господе српске, а најпослије од господина Ивана Црнојевића, како је остављен аманет њихов у вашој републици, за који имамо сведоџбу , писма у нашу канцеларију црногорску на Цетиње. И прошле године бјеше се народ војни црногорски подига војном руком тражити оне аманети од земље и аспри (злато) оне наше старе господе српске. И зато ми оба брата митрополита на препоруку пресвијетлога господина везира босанскога учинисмо мир ваше државе и Црне Горе и будућу да сад ваши људи од Црне Горе мирно живе, тражимо од ваше веома поштоване републике помоћ да учините нашој цркви и народу црногорском, једном сумом аспри како Срби Србима и својим сусједима, ствар која ће ви бит за славу и дику по свим царствима и за побољшање ваших интереса у будућим временима. За коју ствар нарочито к вама шаљемо господина гувернадура Маркета Бубића из Будве и остајемо са сваким поштовањем вашему господству митрополити црногорски и приморски и скендериски Сава и Василије Петровићи.

>4. септембра 1763. из Цетиња

{: data-content="Писмо"}
![dubrovnik](https://raw.githubusercontent.com/burstw0w/blog/refs/heads/main/_assets/images/dubrovnik.avif)